Viime vierailulla Nabi-eno oli kertonut isälle työpaikasta.

Rikkaat ihmiset, joiden palveluksessa hän oli, halusivat rakennuttaa taloonsa lisärakennuksen — pienen, kylpyhuoneella varustetun vierasmajan, joka tulisi takapihalle erilleen päärakennuksesta.

Nabi oli ehdottanut, että he palkkaisivat isän, koska rakennustyö oli hänelle tuttua.

Hän sanoi, että he maksaisivat hyvin ja että työ kestäisi suunnilleen kuukauden.

Isä tosiaan tunsi rakennustyömaat.

Hän oli työskennellyt monilla.

Niin kauan kuin Abdullah muisti, isä oli kolkutellut ovia ja etsinyt työtä, vaikka vain päiväksi.

Abdullah oli kuullut isän sanovan kylänvanhimmalle, mulla Shekibille: jos olisin syntynyt eläimeksi, mulla Sahib, olisin taatusti muuli.

Joskus isä otti Abdullahin mukaan töihin.

He olivat poimineet omenoita kaupungissa, joka sijaitsi päivän kävelymatkan päässä Shadbaghista.

Abdullah muisti, miten isä oli seisonut tikkailla auringonlaskuun asti, muisti tämän kumarat hartiat ja kurttuisen, auringon polttaman niskan, ahavoituneet käsivarret ja paksut sormet, jotka kiersivät irti omenoita yksi kerrallaan.

Toisessa kaupungissa he olivat tehneet tiiliä moskeijaa varten.

Isä oli opettanut Abdullahille, mistä löytyi hyvää, vaaleaa maata.

He olivat käsitelleet maata yhdessä, lisänneet siihen olkia, ja isä oli kärsivällisesti neuvonut, miten lisätä vettä seokseen niin, ettei siitä tulisi juoksevaa.

Viime vuoden aikana isä oli kantanut kiviä.

Hän oli kaivanut maata ja kyntänyt peltoja.

Hän oli työskennellyt asfalttimiehenä.

Abdullah tiesi, että isä syytti itseään Omarin kohtalosta.

Jos hän olisi löytänyt enemmän töitä tai paremmin palkattua työtä, hän olisi voinut ostaa vauvalle parempia talvivaatteita, paksumpia peittoja, kenties kunnon kamiinan lämmittämään taloa.

Niin isä ajatteli.

Hän ei ollut puhunut Abdullahille sanaakaan Omarista hautajaisten jälkeen, mutta Abdullah tiesi.

Hän muisti nähneensä isän seisomassa suuren tammen alla pari päivää Omarin hautajaisten jälkeen.

Tammi oli Shadbaghin suurin puu ja vanhin elävä olento.

Isä sanoi, ettei hän hämmästyisi, vaikka se olisi ollut todistamassa, kun keisari Babur johti armeijan valloittamaan Kabulia.

Hän kertoi viettäneensä puolet lapsuudestaan valtavan tammen varjossa ja kiipeilleensä sen oksilla.

Hänen oma isänsä, Abdullahin isoisä, oli sitonut pitkät köydet paksuihin oksiin ja ripustanut tammeen keinun, joka oli kestänyt lukemattomat ankarat ajat ja säilynyt kauemmin kuin vanhus itse.

Isä sanoi keinuneensa siinä lapsena vuorotellen Parwanan ja tämän sisaren Masuman kanssa.

Nykyään isä oli aina liian väsynyt töistä, kun Pari nyki häntä hihasta ja pyysi keinuttamaan.

Ehkä huomenna, Pari.

Edes vähän aikaa, Baba, ole kiltti ja tule.

Ei nyt.

Joskus toiste.

Lopulta Pari antoi periksi, päästi irti hihasta ja lähti alistuneena pois.

Joskus isän kaidat kasvot näyttivät murtuneilta, kun hän katseli tytön menoa.

Hän käänsi kylkeä, veti peiton korviinsa ja sulki uupuneet silmänsä.

Abdullah ei voinut kuvitella, että isä oli joskus keinunut.

Hän ei osannut ajatella, että isä oli joskus ollut poika niin kuin hän.

Poika.

Huoleton, vikkeläjalkainen.

Kirmaillut niityillä leikkitoveriensa kanssa.

Isä jonka kädet olivat arpiset, jonka kasvot olivat väsymyksestä uurteiset.

Isä joka näytti siltä kuin olisi syntynyt lapio kädessä ja mutaa kynsien alla.

SINÄ YÖNÄ heidän piti nukkua aavikolla.

He söivät leipää ja viinei ek itetyt perunat, jotka Parwana oli pakannut evääksi.

Isä ani liekkeihin kattilan valmistaakseen teetä.

mak; si nuotion vieressä käpertyneenä villapeiton alle Parin taakse, tytön kylmät jalkap Isä kumartui nuotion ylle ja sytytti Abdullah kääntyi selälleen, ja Pari poskensa tuttuun paikkaan, veljen kaulakuoppaän.

Abdi hengitti aavikkopölyn kuparista tuoksua ja katsoi taivasta, joka oli täynnä jääkiteitä muistuttavia tuikkivia tähtiä.

Kapea sirppi reunusti kuun himmeänä hohtavaa, aavemaista kehrää.

Abdullah ajatteli kahden vuoden takaista talvea, jolloin pimeys oli kietonut kaiken vaippaansa ja tuuli oli puhaltanut ovesta hitaasti ja pitkään ja äänekkäästi viheltäen; se oli puhaltanut sisään jokaisesta katon rakosestakin.

Hän ajatteli lumen peittämää maisemaa.

Pitkiä, tähdettömiä öitä ja lyhyitä, synkkiä päiviä, jolloin aurinko tuskin pilkahti esiin ja katosi saman tien.

Hän muisti Omarin tuskaisen itkun ja sitten hiljaisuuden.

Isän joka oli sen jälkeen veistänyt puisen laudan ja kaivertanut siihen kuunsirpin, samanlaisen kuin se joka nyt paistoi heidän yläpuolellaan, ja juntannut laudan kovaan, routaiseen maahan pienen hautakummun taakse.

Nyt syksy lähestyi taas loppuaan.

Talvi väijyi jo kulman takana, vaikka isä ja Parwana eivät puhuneetkaan siitä, ikään kuin pelkkä sanan mainitseminen olisi nopeuttanut talven tuloa.

Isä? hän sanoi.

Isä murahti hiljaa nuotion toiselta puolen.

Saanko minä auttaa sinua? Sen vierasmajan rakentamisessa? Savukiehkura kohosi isän tupakasta.

Hän tuijotti pimeyteen.

Isä: > jää liikahti kivellä, jonka päällä hän istui.

Voit ehkä auttaa sekoittamaan laastia, hän sanoi.

En minä osaa. Minä näytän sinulle.

Kyllä sinä opit. Entä minä? Pari kysyi.

Sinä? isä sanoi hitaasti.

Hän veti henkoset savukkeestaan ja tökki tulta kepillä.

Kipinät tanssahtelivat pimeässä.

Sinä saat huolehtia siitä, että meillä on vettä.

Mies ei voi tehdä töitä janoisena. Pari oli hiljaa.

Isä on oikeassa, Abdullah sanoi.

Hän aavisti, että Pari halusi päästä käsittelemään mutaa ja että sisko oli pettynyt tehtävään, jonka isä oli antanut hänelle.

Jos sinä et hae meille vettä, me emme ikinä saa vierasmajaa valmiiksi. Isä ujutti kepin teepannun kahvan alle ja nosti pannun tulelta.

Hän asetti sen jäähtymään.

Minulla on ehdotus, hän sanoi.

Jos hoidat hyvin vesiasian, keksin sinulle jotakin muutakin tekemistä. Pari nosti leukaansa, katsoi Abdullahia ja hymyili leveästi harvahampaisella suullaan.

Abdullah muisti, kuinka Pari oli vauvana nukkunut hänen rintansa päällä ja kuinka hän oli joskus yöllä herätessään nähnyt tytön kasvoilla tuon saman hymyn.

Abdullah oli Parin huoltaja.

Se oli totta.

Vaikka hän oli itsekin vasta lapsi.

Kymmenvuotias.

Kun Pari oli ollut vauva, juuri Abdullah oli herännyt tytön ääntelyyn ja kanniskellut häntä sylissään pimeässä.

Hän oli vaihtanut tytön vaipat.

Hän oli kylvettänyt Parin.

Se ei ollut isän tehtävä — isä oli mies — ja sitä paitsi hän oli aina liian väsynyt töistä.

Ja Parwana odotti Omaria eikä ehtinyt huolehtia Parin tarpeista.

Hänellä ei ollut siihen kärsivällisyyttä eikä voimia.

Siksi tehtävä oli langennut Abdullahille, mutta se ei D HON Häntä.

Hän teki sen anetelään huolta Parista sen jälkeen, kun Jumale seen.

M Baba, Pari sanoi.

Kerro tarina. On jo myöhä, isä sanoi.

Ole kiltti. Isä oli luonteeltaan sulkeutunut.

Hän puhui harvemmin p tempään kuin kaksi lausetta yhte Abdullahille tuntemattomasta syystä, i ja ulo ää kautui tarinoita.

Joskus hän asetti Abdullahin ja Parin eteensä —— istumaan sillä aikaa, kun Parwani kolisteli keittiössä, ja kertoi heille tarinoita, joita oli kuullut isoäidiltään.

Hän johdatti heidät valtakuntiin, joissa asui sulttaaneja, henkiä, pahantahtoisia hirviöitä ja viisaita dervissejä.

Joskus hän keksi tarinoita itse.

Hän kehitteli niitä kertoessaan ja paljasti sellaisen kyvyn kuvitella ja unelmoida, että se aina hämmästytti Abdullahia.

Isä ei koskaan tuntunut Abdullahista niin läsnä olevalta, niin eloisalta, avoimelta ja rehelliseltä kuin kertoessaan tarinoitaan.

Tuntui kuin ne olisivat olleet pieniä reikiä hänen suljettuun, tutkimattomaan maailmaansa.

Abdullah kuitenkin näki isän ilmeestä, että sinä iltana ei kuultaisi tarinaa.

On jo myöhä, isä toisti.

Hän tarttui pannuun suojaten kätensä hartioitaan lämmittävän saalin reunalla ja kaatoi itselleen kupillisen teetä.

Hän puhalsi höyryyn ja siemaisi, kasvot oranssinhehkuisina liekkien loisteessa.

On aika nukkua.

Huomenna on pitkä päivä. Abdullah veti peiton heidän päidensä yli.

Sen alla hän lauloi Parin niskalle: Löysin surullisen keijun stimeksestä paperipuun.

Pari lauloi unisesti seuraavan säkeen: Tiedän surullisen keijun jonka tuuli puhalsi pois.

Melkein saman tien tyttö jo kuorsasi.

Myöhemmin Abdullah heräsi ja huomasi, ettei isä ollut paikalla.

Hän kavahti pelästyneenä istumaan.

Tuli oli melkein sammunut, siitä oli jäljellä vain muutama punertava hiili.

Abdullah katsoi oikealle ja vasemmalle, mutta näki vain valtavan, tukahduttavan pimeyden.

Sydän jyskyttäen hän höristi korviaan ja pidätti hengitystään.

Isä? hän kuiskasi.

Hiljaisuus.

Hätäännys alkoi ahdistaa rintaa.

Hän istui aivan hiljaa, selkä suoraksi jännittyneenä ja kuulosteli pitkään.

Hän ei kuullut mitään.

He olivat kahden, hän ja Pari, keskellä pimeää.

Heidät oli hylätty.

Isä oli hylännyt heidät.

Ensimmäistä kertaa Abdullah tajusi aavikon ja maailman todellisen valtavuuden.

Kuinka helposti siellä voisi eksyä.

Fi ketään auttamassa ja opastamassa.

Sitten hänen mieleensä hiipi vielä kauheampi ajatus.

Isä oli kuollut.

Joku oli viiltänyt hänen kurkkunsa.

Rosvot.

Ne olivat tappaneet isän, ja nyt ne vaanivat kaikessa rauhassa häntä ja Paria, nautiskellen ja leikitellen.

Isä? hän sanoi taas, nyt kimakasti.

w Fi vastausta.

ja uudestaan, ja hätäännys Hän ei tiennyt, kuinka monta kerdestä ei kuulunut vastausta.

Hän ika lymyilivät vuorten kätköissä ja irvistelivät pahantahtois ri hänen sisuksiaan.

Hän al kirkumaisillaan.

Sitten kuului askelia.

Pim Missä sinä olit? Nuku nyt, poika. Ethän sinä jättäisi meitä Ethän sini in, 1S p Isä katsoi häneen, mutta pimeässä Abdullah e« i kmt hä: nen ilmettään.

Herätät vielä sisaresi. Älä jätä meitä. Nyt riittää siitä asiasta. Abdullah asettui makuulle sisar tiukasti sylissään, sydän kurkussa jyskyttäen.

ABDULLAH EI ollut koskaan käynyt Kabulissa.

Hänen tietonsa kaupungista perustuivat Nabi-enon kertomiin tarinoihin.

Hän oli käynyt isän mukana parissa pikkukaupungissa tämän työmatkoilla, mutta ei koskaan suurkaupungissa, eikä mikään, mitä Nabi-eno oli kertonut, olisi voinut valmistaa häntä tämän kaupungin hyörinään ja pyörinään.

Kaikkialla näkyi liikennevaloja, teehuoneita, ravintoloita ja kauppoja, joissa oli suuret näyteikkunat ja kirkkaat, moniväriset kilvet.

Ruuhkaisilla kaduilla kolisteli autoja, jotka puikkelehtivat äänitorvet soiden linja-autojen, jalankulkijoiden ja pyöräilijöiden seassa.

Hevosvetoiset garit ajoivat pitkin puistokatuja rautavanteiset pyörät pompahdellen.

Jalkakäytävät, joilla hän kulki Parin ja isän kanssa, olivat täynnä tupakan ja purukumin kaupustelijoita, lehtikioskeja ja hevosenkenkiä takovia seppiä.

Risteyksissä liikennepoliisit huonosti istuvissa univormuissaan puhalsivat pilliin ja elehtivät määrätietoisesti, mutta kukaan ei tuntunut piittaavan ohjeista.

Abdullah istui Pari sylissään penkillä lähellä lihakauppaa ja söi tinalautaselta papuja ja korianterikastiketta, jotka isä oli ostanut ruokakojusta.

Katso, Abollah, Pari sanoi ja osoitti vastapäistä kauppaa.

Sen ikkunassa oli nuori nainen, jolla oli yllään kauniisti kirjailtu, paljetein ja helmin koristeltu vihreä leninki.

Naisella oli tummanpunaiset housut ja pitkä, leningin väriin sointuva huivi, joka oli somistettu hopeakoruin.

Hän seisoi aivan liikkumatta ja katseli ohikulkijoita välinpitämättömästi, silmää räpäyttämättä.

Hän ei väräyttänyt sormeakaan koko sinä aikana, kun Abdullah ja Pari söivät annoksensa loppuun, eikä liikkunut sen jälkeenkään.

Kauempana kadulla Abdullah näki korkean talon, jonka julkisivun edessä riippui valtava juliste.

Kuvassa nuori, sievä intialaisnainen seisoi sadekuurossa tulppaanipellolla jonkinlaisen majan takana.

Hänen kasvoillaan karehti ujo hymy, ja märkä sari paljasti hänen vartalonsa kaaret.

Abdullah mietti, oliko rakennus elokuvateatteri, jollaisista Nabi-eno oli kertonut.

Ihmiset menivät teatteriin katsomaan filmejä, ja Abdullah toivoi, että tulevan kuukauden aikana Nabi-eno veisi myös hänet ja Parin elokuviin.

Hän virnisti ajatukselle.

Kadulla sijaitsevasta, sinisin laatoin koristellusta moskeijasta oli juuri kuulunut rukouskutsu, kun Abdullah näki Nabin pysähtyvän kadunlaitaan.

Nabi avasi oven ja astui ulos oliivinvärisessä puvussaan.

Hän oli vähällä osua autonovella nuoreen, an-takkiin pukeutuneesee n pyöräilijään, jonka onnistui alka Mitä pidätte Kabulista, lapset? Täällä on kova meteli, Pari sanoi;'jä eteen. Takapenkki oli viileä, kova ja sama kuin auto.

Abdullah liukui pitkin pe jettajan istuimen taakse ja nosti Parin syliinsä.

Hän huc ohikulkijoiden katsovan autoa kateelli maan veljeään, ja he virnistivät tosillee He näkivät kaupungin vilistävän o Hän sanoi ajavansa pidempää reittiä, jotta h saisivat vähä katsella Kabulia.

Hän osoitti Tapa Maranjan -kukkulaa ja sen päällä olevaa kupolikattoista mausoleumia.

Hän kertoi, että Nader Shah, kuningas Zaher Shahin isä, oli haudattu sinne.

Hän näytti heille Bala Hissarin linnoituksen, joka sijaitsi Kuhe Sherdarwaza-vuoren huipulla, ja kertoi brittien käyttäneen sitä sotiessaan toista kertaa Afganistania vastaan.

Nabi-eno, mikä tuo on? Abdullah koputti ikkunaa ja osoitti suurta, keltaista ja neliskulmaista rakennusta.

Se on Silo, uusi leipätehdas. Nabi ohjasi yhdellä kädellä ja kääntyi iskemään silmää Abdullahille.

Lahja venäläisiltä ystäviltämme. Tehdas jossa valmistetaan leipää, Abdullah ihmetteli ja ajatteli Parwanaa, joka kotona Shadbaghissa läiski taikinanpaloja savesta tehtyyn tandooriuuniin.

Lopulta Nabi-eno kääntyi siistille, leveälle kadulle, jota reunustivat säännöllisin välein kasvavat sypressit.

Talot olivat tyylikkäitä ja suurempia kuin mitkään Abdullahin aiemmin näkemät.

Ne olivat valkoisia, keltaisia, vaaleansinisiä.

Suurimmassa osassa oli kaksi kerrosta, ja taloja ympäröivät korkeat muurit, joissa oli leveät metalliportit.

Abdullah näki, että kadulle oli pysäköity useita samanlaisia autoja kuin se, jota Nabi-eno ajoi.

Nabi-eno kääntyi pihatielle, jota reunusti rivi siististi leikattuja pensaita.

Pihatien päässä kohosi käsittämättömän suuri, kaksikerroksinen valkoinen rakennus.

Onpa sinulla iso talo, Pari henkäisi silmät hämmästyksestä selällään.

Nabi-eno nauroi pää takakenossa.

Sepä vasta olisikin jotain.

Fi, tuo on työnantajani talo.

Tapaatte hänet kohta.

Muistakaa käyttäytyä hyvin. NABI-ENO JOHDATTI Abdullahin, Parin ja isän taloon.

Sisältä se oli vieläkin vaikuttavampi kuin ulkoa.

Abdullah arvioi, että siihen olisi mahtunut hyvinkin puolet Shadbagin asumuksista.

Hänestä tuntui kuin hän olisi astunut tarinan hirviön palatsiin.

Talon takana sijaitseva puutarha oli kauniisti maisemoitu.

Siellä kasvoi rivikaupalla erivärisiä kukkia, polvenkorkuisia, siististi leikattuja pensaita ja erilaisia hedelmäpuita — Abdullah tunnisti kirsikan, omenan, aprikoosin ja granaattiomenan.

Talosta pääsi puutarhaan katetulta kuistilta — eli verannalta, kuten Nabi-eno huomautti — jota reunusti matala, vihreiden viiniköynnösten peittämä aita.

Matkalla huoneeseen, jossa herra ja rouva Wahdati odottivat heitä, Abdullah näki käymälän, jossa oli posliininen pytty, aivan kuten Nabi-eno oli kertonut, sekä kiiltävä pesuallas ja pronssinväriset hanat.

Abdullah, joka vietti joka viikko monta tuntia kantaen ämpärikaupalla vettä Shadbaghin yhteiskaivosta, mietti kummissaan, millaista oli elää, kun vettä sai vain kääntämällä hanaa.

Abdullah, Pari ja isä istuivat muhkealla selällä.